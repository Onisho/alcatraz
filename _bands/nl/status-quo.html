---
layout: default
title: Status Quo
lang: nl
ref: status-quo
---

De rockveteranen van Status Quo mogen voor sommigen dan al een vreemde eend in de bijt zijn op Alcatraz, voor ambiance zullen ze zeker zorgen. In de jaren zeventig waren ze met topalbums zoals ‘Piledriver’, ‘Hello’ of ’Quo’ de protoband voor de zogenaamde ‘denim brigade’. Hun hevige en strakke boogierock heeft een leger luchtgitaarhelden opgeleverd. Door een stroom van hits werden ze wereldberoemd bij een breed publiek en ondanks het overlijden van medeboegbeeld Rick Parfitt, blijft Francis Rossi er een lap op geven.
