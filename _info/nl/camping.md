---
layout: text
title: info camping nl
lang: nl
ref: camping
---

## Wat

##### Mobilhomes
Op de Camper Camping vlakbij het festivalterrein, mag je je camper (of caravan met voortent) neerzetten op maximaal 6m x 7m. Kostprijs per standplaats: €50. Check camping-info voor uiterste aankomst- en vertrektijden. Extra service in 2018:

* Gratis gebruik van sanitaire zone met toiletten en douches
* Gratis toegang tot gezellige chill-out zone
* Mogelijkheid tot (betalend) ontbijt tss 8u en 11u s’ ochtends, inclusief verse koffie. Ideaal om de dag mee te beginnen!
* De camper/caravan camping ligt op 350m van de ingang.
* Per camper/caravan is er 1 elektriciteitsaansluiting (220V) voorzien.
* Je wagen kan bij de caravan blijven staan.
* NB: indien je ook gebruik wil maken van de faciliteiten op de reguliere camping, dien je bjkomend campingtickets aan te kopen (€16 per persoon).

##### Motor Camping
Voor wie met de motor komt, zijn er twee mogelijkheden:

* Je koopt een ticket voor de Motor Camping en hebt dan recht op plaats voor 1 motor + 1 klein tentje op de Camper Camping vlakbij het festivalterrein. Kostprijs: 25 euro, toegang enkel voor motorrijders.
* Je parkeert je motor op de parking van Kortrijk XPO voor €2 per dag, komt met de gratis shuttle naar het festivalterrein en verblijft op de Tent Camping (€16 per persoon).

##### Prijs
De toegang tot de camping bedraagt € 16 per persoon.
Een campingticket dien je op voorhand aan te kopen via de ticket pagina en dien je uitgeprint mee te brengen.

##### Openingsuren
De Alcatraz-camping is open van vrijdag 10/8 vanaf 10.00 u tot maandag 13/8 tot 12.00 u en ligt vlak naast de festivalweide. De camping office is 24/24u open.


---


## locatie

##### Waar?
De camping bevindt zich naast het festivalterrein op de prachtige terreinen van het sportcomplex ‘De Lange Munte’ te Kortrijk.
Bad Godesberglaan 22 - 8500 Kortrijk

##### Parking
Uit respect voor de omwonenden kan je je wagen niet in de onmiddellijke omgeving van het festival parkeren. Als je dit toch doet, kan je beboet worden. De officiële parking van Alcatraz is de parking van Kortrijk XPO / Kinepolis. Gebruik volgende GPS-coördinaten om deze te bereiken:

**GPS COORDINATES:**
Alcatraz Parking:
Kennedylaan 100
8500 KORTRIJK (B)

Het parkeertarief is heel voordelig (2 EUR per uitrit) en er rijden gratis shuttlebussen van de parking naar de hoofdingang van het festival.

**GRATIS SHUTTLE SERVICE:**
Vrijdag: 8.00 – 3.00
Zaterdag: 8:00 – 3.30
Zondag: 8.00 – 3.00
Maandag: 8.00 – 12.30

De shuttlebussen hebben grote bagageruimtes voor je tent en kampeeruitrusting.


---


## Comfort

##### Ontbijt
Op de camping kan voor €7,5 een ontbijtpakket aangekocht worden bestaande uit 2 koffiekoeken, 1 yoghurt, 1 stuk fruit, 1 fruitsap of chocomelk en 2 koffies.

Nieuw is de mogelijkheid om aan te schuiven aan een ontbijtbuffet! Kostprijs €12,5 voor 2 koffiekoeken, sandwiches, brood, kaas, ham, boter, yoghurt, fruitsalade, fruitsap of chocolademelk, eieren en spek en 2 koffies.

##### Camping shop
Dit jaar terug aanwezig op Alcatraz camping! Hier kan je terecht voor alle kleine aankopen die een kampeerder nodig heeft. Er is ook een opblaasservice aanwezig om je luchtmatras te laten opblazen. www.tentenzo.com

##### Hou het proper
Om de camping netjes te houden, krijgt elke kampeerder bij aankomst een restafval- en een PMD-zak. Die kan je bij het vertrek - gevuld met je verzameld afval - achterlaten in de inzamelplekken.

Nieuw: je kan uw kampeermateriaal doneren voor kansarme scoutsleden in de donation pit.

##### Comfort
Er zijn gratis sanitaire voorzieningen (toiletten, stromend water, douches) aanwezig op/naast het campingterrein.

##### Oplaadservice
Hier kan je terecht om een Alcatraz powerbank te huren of te kopen.

##### Gasvuurtjes
Gasvuurtjes met prikpatroon zijn NIET toegelaten. Alle andere gasvuurtjes met ventiel tot 500 gram zijn WEL toegelaten.

##### Chill out zone
Rond de office is een gezellige Chill-out zone om even rustig te verpozen.

##### Stopcontacten en lockers
Op de camping zijn er stopcontacten beschikbaar om je GSM op te laden. Tevens zijn er lockers beschikbaar. Vraag info in onze Camping office!

Geef dieven geen kans!
Laat waardevolle zaken, indien mogelijk, thuis. Laat deze zeker niet onbewaakt achter in je tent. Wij zijn als organisator niet verantwoordelijk voor eventuele diefstallen. Breng je toch waardevolle zaken mee, dan kan je deze altijd opbergen in de lockers die je net naast de office vindt.


---


## Help

##### Office
Dit is het centrale punt van de camping. Hier kan je het hele weekend 24/24 terecht met al je vragen en zal je zo goed mogelijk worden geholpen om je verblijf op de Alcatraz Camping onvergetelijk te maken. Je kan hier ook steeds frisdrank en koffie kopen of gewoon eens langskomen voor een gezellige babbel.

##### Verloren voorwerpen
De verloren/gevonden voorwerpen worden aan office van de camping verzameld. Niet opgehaalde gevonden voorwerpen worden na het festival naar het politiekantoor van Kortrijk gebracht. Adres: Oude Vestingsstraat 2A, 8500 Kortrijk (tel. 056 239611)

##### Eerste hulp
Er is permanentie voorzien van Het Rode Kruis. Er is tevens een EHBO-koffer aanwezig in de office van de camping.


---

## Waarschuwing

##### Niet toegelaten op de camping:

* Glas
* Barbeque
* Kaarsen, toortsen, kampvuren, gasbranders met prikpatroon
* Vuurwerk
* Steekvoorwerpen en elk ander voorwerp dat de organisatie als gevaarlijk kan beschouwen
* Generatoren, aggregaten en muziekinstallaties
* Wapenbezit
* Drugsbezit
* Partytenten
* Er mag geen handel gedreven worden
* Het is tevens verboden om drank met alcoholgehalte van meer dan 0,5 VOL % te schenken aan jongeren onder de 16 jaar. Het is verboden om sterke dranken aan te bieden aan jongeren onder de 18 jaar.

Wie de regels overtreedt, wordt de verdere toegang tot de camping ontzegd. Zware overtreders kunnen gerechtelijk vervolgd worden. Er wordt altijd aangifte gedaan.
